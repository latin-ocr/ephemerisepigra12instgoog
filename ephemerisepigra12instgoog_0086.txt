onsnnvsmouns arran. m. rv. 77

nis) aliquot et Hispanicis Alionsus Cestros Hispanus ¹): in Gallicis quidam
canonieus Lugdunensis et Minucius pater Tolosae: in Germanicis Moguntinis
nescio quis. Fertur Cyriacus Anconitanus Latinorum Graecorumque huius·
modi epigrammatum volumen confecisse. Ferri vero non potest auctoris
libri Italice scripti titulo Hypnerotomachia Poliphili audacia, qni tot in·
scriptiones Latinas et Graecas confinxit. Florianus Ocampus qui historiam
Hispaniae scripsit, dicitur omnes Hispaniae veteres inscriptiones inunum

volumen congessisset) ct Io. Aventinus totius Germaniae'. Et post· alic:
‘Ego certe vix fidem adhibeo illis, quae qui, postquam edita fuerunt, ea ex
ipsis saxis ccirexit, non vidit3 maxime quibus loci inscriptio deest. Inde
enim coniecturam facio buno librum ex quopiam recenti codice, non ex
ipsis saxis exscriptum: fortasse ex Carpensi codice et altero, ut deprehen-
dimus’.

, 1v. GRAMMATIOA EX AOTIS ARVALIVM.

Quamquam grammatistae ii, qui ad inscriptiones quoque attendunt,
fortasse plus damni Latinis litteris attulerunt quam utilitatis (solent enim
propter instrumenti epigrapbici ignorantiam male lecta et plebeia et omnino
inutilia potissimum excerpere et ut medici imperiti nocere ipsis remediis),
cura adhibenda est, ne propter eorum errores inscriptionum in eiusmodi
disquisitionibus auctoritas contemnatur vel infametur. Id autem in eo ver·
titur, ut primum genera inscriptionum recte aestimentur, id est reiectis titu-

lis corruptis et dubiis, quiin omnibus syllogis, etiam recentibus et ad artis '

leges expolitis abundent necesse est (namin deperditis vel 'qui sunt acces·
sus difficilioris pendemus ab auctoribus plerumque nec notis satis nec satis
peritis), qui restant lectionis cert'ae et exploratae ad genera aetatesque distri-
buantur. Nam alia ratio 'est auctoritasque diversa titulorum publicorum et
privatorum, urbanorum et Italicorum et provincialium, profectorum a nobilibus
eruditisque hominibus ct plebeiorum, in his longe diversa rursus eorum,
quos dictaverunt homines ex plebe urbana Graecanicis ut moribus ita locu·
tionibus affecta quosque rustici in villis saltibusque Italiae degentes vel cam-
pestres litterati vel semibarbari in provinciis remotis ueletiam Graecae partis
imperii homines, qui Latini sermonis ius magis quam usum impetrassent,
incidendos curaverunt. Denique curn tituli Latini anni certi nota plerumque
destituantur et saepissime in eo adquiescendum sit, ut titulos ante Diocle·
tianum scriptos a saeculi quarti et deinceps monumentis separes (nam ad
eos fines longe plurimi certo redigi possunt), cura adhibenda est, ut ex ingenti
turba corpora quaedam deligas, quae et aetatem habeant definitam et propter
originem argumentumque recte et apte inter se comparentur. Ita proce-
dentibus duo contingent perquam optabilia, primum utin locum ingentium

¹) V. Huebner 11 p. IX.
²) V. ibidem p. XII.

 

